Liv Bon Nouvèl-la
Lè Jozèf lévé, i fè sa nanj-lan di'y fè-a. I pwan Mari épi i mayé'y,
Jozèf, Mari Épi Jézi Viwé Izwayèl
Apwé sa, Lèspwi Bondyé mennen Jézi an hòtè pou Denmou té tanté'y.
Menm lè-a yo kité lèpèvyé yo épi yo pati épi Jézi.
Jézi di sé disip-la, “Ou sé menm kon sèl pou lézòm. Mé si sèl-la ja pèd sistans li, la pa ni pyès mannyè i sa ni gou ankò. Ou pa sa sèvi'y pou anyen pasé jété dèwò, épi moun kay maché anlè'y.
Lè ou kay fè on bagay, annèk di ‘Wi’ ében ‘Non.’ Pyès lòt bagay ou di ka sòti pa Satan.”
menm kon tout sa ki an syèl ka obéyi'w.
Pa twakasé lidé'w pou denmen. Ou kay ni asé twakasman lè denmen wivé. Pa pwan twaka denmen épi mété'y asou sa jòdi-a.”
Dé Diféwan Kalité Fondasyon
Lè Jézi wè tout sé moun sala oliwon'y, i di sé disip li-a, “Annou alé lòt bò Lanmè Galili-a.”
Lè Jézi kité koté i té yé-a, i wè an nonm yo té ka kwiyé Mafyou ki té asid adan an ti òfis ka anmasé taks. Jézi di'y, “Vin swiv mwen,” épi menm lè-a Mafyou lévé épi i swiv li.
Paditan dé nonm-lan ki té avèg-la té ka alé, déotwa moun mennen an nonm ki té moumou pa an vyé lèspwi bay Jézi.
Lè yo mennen'w lodyans, pa katjilé ki sa pou'w di, ni ki mannyè pou'w di'y, mé lè lè-a wivé, Bondyé kay di'w ki sa pou di,
Lè Jézi fin bay douz disip li-a sé lison sala, i kité koté i té yé-a épi i alé enstwi épi pwéché adan sé vil-la ki té an Galili-a.
Mwen ka asiwé zòt, jou jijman-an Bondyé kay ni pli konpasyon asou Sòdonm pasé asou zòt!”
Mwen enmen'y an pil, épi i ka fè tout sa mwen vlé'y fè.
Jézi wéponn yo, “Mé zòt jan jòdi méchan, wi! Apwé zòt tounen kont Bondyé, zòt ka mandé pou an miwak ankò! Zòt pa kay wè pyès lòt miwak pasé sa ki té fèt an tan Jonna-a.
Sé pou sa, pawòl pwòfèt Izaya té di konsèné yo-a vin fèt vwé, i té di,
Pawabòl Gwenn Moutad-la
Dé Diféwan Kalité Lavéwité
Jézi di yo, “Yo pa oblijé alé. Sé ou menm ki ni pou ba yo manjé.”
i pa oblijé bay manman'y ében papa'y anyen. Kon sa lè ou ka di sa, ou ka dézobéyi lwa Bondyé pou'w obéyi twadisyon'w.
An gwan latilyé moun vini koté'y épi yo mennen an chay moun ki té ni diféwan maladi. La té ni sa ki pa té sa maché, sa ki avèg, sa ki enfim, sa ki moumou, épi an chay lézòt moun malad, épi yo mennen sé moun sala bay Jézi, épi i djéwi yo.
Jézi mandé yo, “Mé ou menm, ki moun ou ka di mwen yé?”
Jézi Djéwi An Gason Ki Té Ni An Vyé Lèspwi
“Si lanmen'w ében pyé'w ka annékòz ou pèdi lafwa'w an mwen, koupé'y épi jété'y. I pli mèyè pou'w mantjé yon lanmen ében yon pyé épi pou'w ni lavi étonnèl pito pou'w ni toulé dé lanmen'w èk toulé dé pyé'w, épi pou Bondyé jété'w lanfè, koté difé-a pa ka janmen étenn.
Wa-a té faché an chay épi i fè yo mété ofisyé-a lajòl pou yo fè'y méchansté pou jis tan i péyé dènyé lajan-an i té dwé-a.”
Mwen ka di'w ankò, i pli ézé pou an kanmèl antwé adan zyé an zédjwi pasé an nonm ki wich vini anba kondwit Bondyé.”
Yo kay ladjé mwen an lanmen moun ki pa Jwif épi yo kay motjé mwen, yo kay bat mwen épi yo kay kwisifyé mwen, mé lè i ni twa jou, Bondyé kay fè mwen wésisité.”
an jenn ti bouwik, ich on manman bouwik!’ ”
Lè Jan Batis té ka batizé sé moun-an, ki moun ki té ba li dwa pou batizé, Bondyé ében an nonm?”
Jézi di yo, “Ében mwen ka di'w, Bondyé kay pwan pwivilaj-la ou té ni pou vini anba kondwit li épi i kay bay an lòt konpanni moun li, moun ki kay fè sa Bondyé vlé. [
Kwèsyon Konsèné Wézèwèksyon-an
Épi pyèsonn pa té sa wéponn Jézi kwèsyon sala, épi dépi jou sala tout moun té pè mandé'y kwèsyon.
“Ki mizi téwib i kay téwib pou zòt sé titja lwa-a épi sé Fawizyen-an! Ipokwit! Ou menm kon an tonm yo pentiwé an blan, mé andidan tonm sala plen zo moun mò épi moun ki pouwi.
Mé moun-an ki tjenbé fò pou jis an bout-la kay sové,
Lè Gason Lézòm-lan Kay Vini
“Pli ta, sé lézòt jenn fi-a wivé épi yo koumansé kwiyé, ‘Mèt, mèt, ouvè la ban nou!’
Épi ki lè nou té wè'w sété an étwanjé épi nou antwé'w lakay nou, ében touni épi nou ba'w had pou'w mété anlè'w?
Asou pwèmyé jou-a sé Jwif-la té ka manjé pen san lèlven-an, sé disip-la vini koté Jézi épi yo mandé'y, “Koté ou vlé nou pwépawé Fèt Délivwans-lan pou'w manjé?”
Lè i viwé koté twa disip-la té yé-a, i jwenn yo ka dòmi. I di Pita, “Ou pa sa tjenn mwen konpany pou yon ti mouman?
Pli ho chèf pwèt-la di'y ankò, “An non Bondyé ki vivan-an, mwen ka konmandé'w pou di nou lavéwité-a. Ès sé ou ki Mèsaya-a, Gason Bondyé?”
Pilat Kwèsyonnen Jézi
Lè yo té ka alé, yo jwenn an nonm ki sòti Sayrini, non'y sété Simon. Sé sòlda-a fòsé'y pou pòté kwa Jézi-a,
épi Jozèf pwan kò-a èk i voplé'y adan on dwa blan nèf.
Jézi vini épi i di, “Bondyé ja ban mwen tout pouvwa asou tout sa ki an syèl épi sa ki asou latè-a.
Épi la menm yo kité sé lèpèvyé-a èk yo swiv Jézi.
La menm Jézi voyé nonm-lan alé, épi i vèti'y épi i di'y kon sa,
Jézi épi sé disip li-a té ka maché adan yon jaden asou an jou sabaf, épi kon sé disip-la té ka pasé, yo koumansé tjouwi an konmès gwenn an jaden-an pou yo manjé'y.
Apwé, Jézi viwé koté i té ka wèsté-a. Ankò la té ni yon latilyé moun ki té asanblé la, kon sa Jézi épi sé disip-la pa té ni tan pou yo sa manjé.
kon sa yo pé ka toujou wè mé sa yo wè-a pa janmen afèkté tjè yo, épi yo pé ka toujou tann mé yo pa janmen konpwann, avan yo tounen jwenn Bondyé épi Bondyé pawdonnen péché yo.”
An mové van lévé épi sé lanm-lan koumansé pété andidan kannòt-la, épi kannòt-la té ka koumansé plen dlo.
La té ni on nonm non'y sété Jayròs ki sété an ofisyé adan légliz sé Jwif-la ki té an plas sala. Jayròs vini, épi lè i wè Jézi i tonbé douvan'y.
Èk Jézi té sipwi pou wè mannyè sé moun sala pa ni lafwa.
Mé i té ni tèlman moun ka antwé sòti ka vin wè sé disip-la èk Jézi, yo pa té ni yon ti chans pou yo sa manjé. Jézi di yo kon sa, “Annou pwan an ti tan pa kò nou koté nou sa pozé épi manjé.”
Épi toupatou Jézi alé, an sé vilaj-la, an sé vil-la èk an hòtè, sé moun-an mennen sé sa ki té malad-la adan sé laplas-la épi yo di Jézi, “Souplé kité sé jan malad-la touché bout had ou sèlman.” Épi tout sa ki touché'y jwenn djéwizon.
Lafwa An Madanm
Sé Fawizyen-an vini wè Jézi épi yo koumansé ka palé kont sé bagay-la Jézi té ka di-a. Yo té vlé wè si Jézi té moun-an i di i yé-a. Kon sa yo mandé'y pou fè an miwak ki kay moutwé yo sé Bondyé ki voyé'y.
Kon sa Pita kwiyé Jézi asou koté épi i di, “Pa palé mannyè sala.”
Jézi mandé papa gason-an, “Konmen tan dépi i kon sa?”
Si pyé'w ka annékòz ou péché, koupé'y. I pli mèyè pou ou sa antwé an syèl san dé pyé'w pito ou ni toulé dé épi yo voyé'w lanfè. [
Jézi gadé'y épi lanmityé an tjè'y épi i di, “Ou ka mantjé an sèl bagay. Alé vann tout sa ou ni épi bay sé maléwé-a lajan-an épi ou kay ni wichès an syèl. Apwé ou fè sa, ou kay swiv mwen pou bon.”
Jézi èk sé disip li-a épi an gwan konpanni moun wivé an vil Jèriko. La té ni on nonm avèg non'y sété Batiméyòs gason Timéyòs, épi kon yo té ka kité vil-la i té asid bò chimen-an ka mandé lachawité.
Jézi Alé An Kay Bondyé-a
Sèl moun mèt jaden-an té wèsté pou i voyé sé gason'y-lan i kontan an chay-la. Kon sa i voyé'y dènyé épi i di, ‘Yo kay pòté gason mwen-an wèspé.’
Ou oblijé enmen Bondyé Senyè'w épi tout tjè'w, épi tout lam ou, épi tout lidé'w épi èk tout kouway ou.’
paski an chay moun kay vini sèvi non mwen épi yo kay di sé yo ki Mèsaya-a, wa-a Bondyé té pwonmèt pou voyé-a, épi yo kay kwennen an chay moun.
I sé menm kon an nonm ki kay alé lòt péyi. I kité kay li asou kont sé sèvant-lan. I bay chak sèvant twavay yo pou yo fè, épi gad lapòt-la, i di'y pou véyé.
Patan yo té ka manjé-a Jézi pwan an pen. Lè i wimèsyé Bondyé i kasé pen-an épi i bay sé disip li-a adan'y épi i di, “Pwan'y. Sa sé kò mwen.”
Sé moun-an vini épi yo tjenbé Jézi épi yo awété'y.
Pita fè sèman, épi i di, “Vonmyé Bondyé pini mwen apwézan, mwen ka palé lavéwité! Mwen pa konnèt nonm-lan ou ka palé konsèné-a!”
La yo ofè'y diven ki té ni an wazyé yo ka kwiyé lanmi andidan'y, mé Jézi pa té bwè'y.
Bon, byen bonnè Dimanch bonmaten kon sòlèy-la lévé, yo alé koté-a Jézi té téwé-a.
La té ni yon pwèt non'y sété Zèkaraya. Sé menm tan-an lè Hèròd sété wa Jouda. Zèkaraya sété yonn an lakonpanni pwèt Abija. Non madanm li sété Élizabèt, épi li, menm kon mawi'y, sété désandan pwèt.
I kay kondwi jan Izwayèl pou tout tan.”
menm kon i té pwonmèt ayèl nou.”
i kay pawdonnen péché yo.
Manman Èk Papa Jézi Mennen'y An Kay Bondyé
Apwé dé jou yo jwenn Jézi an Kay Bondyé asid anpami sé titja lwa sé Jwif-la, ka kouté yo èk ka mandé yo kwèsyon.
Èk Jan Batis di sé moun-an an chay lòt bagay padan i té ka pwéché Bon Nouvèl-la ba yo.
èk i di'y, “Mwen kay ba'w tout pouvwa èk wichès sé wéyòm sala, paski i sé san mwen èk mwen sa bay népòt moun mwen vlé li.
La té ni yon nonm an légliz sé Jwif-la ki té ni vyé lèspwi andidan'y. I andjélé,
Jézi di'y, “Pa di pyès moun, mé alé, moutwé pwèt-la kò'w. Èk ofè sakwifis-la Moziz té konmandé pou ofè lè yon moun twapé djéwizon, kon pwèv pou tout moun wè ki ou djéwi.”
Jézi Palé Konsèné Jou Sabaf-la
Pa dé bon i bon pou zòt ki ka pléwé apwézan,
“Pyès bon pyé bwa pa ka pòté vyé fwi, ni yon vyé pyé bwa pa ka pòté bon fwi.
i voyé dé anpami sé disip li-a oti Jézi pou mandé'y, “Ès ou sé Mèsaya-a Bondyé té pwonmèt pou voyé-a, ében ès nou ni pou kontiné gadé pou yon lòt moun?”
Ou pa bo mwen kon nou ni labitid ka fè lè nou ka di bonjou, mé madanm sala dépi lè i antwé-a, i p'òkò doubout bo pyé mwen.
Manman Jézi Èk Fwè'y
Lè sala yon nonm yo ka kwiyé Jayròs, i sété chèf légliz sé Jwif-la, i vini épi i tonbé an pyé Jézi. I plédé épi'y pou i vini lakay li,
Lè sé zapòt-la witounen jwenn Jézi, yo wakonté'y tout sa yo té fè. I pati épi yo alé an vil-la yo kwiyé Bèfsayda.
Kon sé nonm-lan té ka kité Jézi, Pita di'y, “Mèt, sé yon bon bagay nou té isi-a. Nou kay bati twa chapèl isi-a, yonn pou ou, yonn pou Moziz, èk yonn pou Ilaydja.” Pita té twoublé èk i pa té menm sav sé papicho i té ka di-a.
Sa I Kay Kouté Pou Swiv Jézi
Kouté! Mwen ja bay zòt pouvwa pou zòt pasé anlè sèpan èk èskoupyon, èk pou zòt sa kwazé tout pouvwa lèlmi-an. Anyen pa kay fè zòt mal.
Jézi di yo, “Lè ou ka pwédyé, di,
Lè i kay viwé i kay jwenn kay-la balyé èk tout bagay an plas mé kay-la vid toujou.
Kon sa jan jòdi kay wèskonsab pou san tout sé pwòfèt-la ki koulé-a dépi an koumansman latè-a,
Sé kon sa i kay yé èk moun-an ki ka sanblé wichès pou kò'y, mé i pa ni pyès konfyans an Bondyé.”
“Sèvant-lan ki sav ki sa mèt li vlé i fè-a mé i pa ka pwépawé'y pou i fè'y kay pwan an chay kou pou pinisyon'y.
Lè Jézi wè'y i kwiyé'y vini èk i di'y, “Madanm, maladi'w ja djéwi.”
Yon jou sabaf Jézi alé manjé lakay yonn an sé chèf Fawizyen-an, èk sé moun-an té ka véyé Jézi byen.
Moun-an ki pa pwan kwa'y épi swiv mwen-an pa sa on disip mwen.
Lè i katjilé, i di, ‘Gadé sèvant ki lakay papa mwen. Yo ni plis pou yo manjé pasé yo sa fini manjé, èk mwen menm isi-a ka mò fen.
Moun-an ou sa konfyé èk tizing bagay-la ou sa konfyé èk an chay, èk moun-an ki pa onnèt èk tizing bagay-la pa kay onnèt èk an chay.
Yon jou sé zapòt-la di Jézi, “Nou bizwen pli lafwa.”
“Sé menm kon sa i kay yé jou-a mwen, Gason Lézòm, kay pawèt-la.
Jézi Èk Nonm Wich-la
Jézi di'y, “Ou sa wè. Lafwa-a ou ni an mwen-an ja fè ou byen.”
“I di yo, ‘Mwen ka di zòt, moun-an ki sa fè yon pwofi èk sa i ni-an, i kay jwenn plis, mé moun-an ki pa sa fè yon pwofi, jis tizing-lan i ja ni-an yo kay pwan lanmen'y.
Yo Kwèsyonnen Lotowité Jézi Ni
Mé Jézi sav ki yo té ka éséyé kwennen'y, èk i di yo,
“Pwan gad pou sé titja lwa sé Jwif-la ki kontan maché toupatou ka pòté lonng wòb pou moutwé ki yo enpòtan, èk yo kontan pou tout moun di yo bonjou èk gwan wèspé lè yo ka maché an piblik. Yo ka chwazi plas-la ki pli enpòtan-an an légliz sé Jwif-la, èk lè yon moun envité yo adan yon fèt, yo ka asid an plas-la ki pli mèyè-a.
Lèlmi-an kay tjwé on konpanni épi sab yo, èk yo kay pwan lézòt pwizonnyé pou mennen yo an tout péyi. Èvèk moun an lézòt péyi kay vini antwé Jérouzalèm èk yo kay kwazé plas-la jik tan pouvwa yo menm fini.”
Jézi di yo, “Kon zòt kay wivé, zòt kay jwenn épi yon nonm ki ka pòté on jè dlo. Swiv li an kay-la i antwé-a
Jézi mandé yo, “Tan-an lè mwen té voyé zòt alé pwéché Bon Nouvèl-la èk mwen té di zòt pa ni pou pwan lajan ni sak ében soulyé épi zòt, ès zòt té mantjé anyen zòt té bizwen?”
Mé Pita di, “Misyé, mwen pa té la!”
Kon sa Hèròd mandé Jézi an chay kwèsyon, mé Jézi pa wéponn li pa yon mo pawòl.
Sé sòlda-a jwé gwenndé pou had li, yo sépawé'y anpami yo.
Yo té la ka katjilé ki sa ki wivé kò Jézi. Lè sala dé nonm annèk pawèt douvan yo, had yo té ka kléwé kon zéklè, èk yo doubout bò yo.
I asid pou manjé épi yo, i pwan pen-an èk i mandé Bondyé pou benni'y. Lè i fini i sépawé pen-an èk i ba yo li.
Jézi Vini An Latè-a
Fè an chimen ki dwèt bay Senyè-a pou'y sa pasé!’ ”
Filip di'y, “Vini wè.”
Jézi wéponn, i di yo, “Kwazé Kay sala, èk mwen kay viwé bati'y ankò an twa jou.”
Jan Batis Palé Konsèné Jézi
Jézi wéponn, i di, “Népòt moun ki bwè dlo sala kay swèf ankò,
An pil lézòt ankò té kwè an li pou lapéti sa i té ka di yo-a,
Nonm-lan wéponn, i di yo, “Nonm-lan ki djéwi mwen-an ki di mwen pwan matla mwen èk maché.”
èk zòt pa tjenbé pawòl li an tjè zòt, paski zòt pa kwè moun-an i voyé-a.
Paditan yo anlè lanmè-a, an gwo van koumansé vanté èk i fè lanmè-a vini mové.
Mi sa yonn an sé pwòfèt-la ékwi, i di, ‘Sé Bondyé ki kay enstwi tout moun.’ Népòt moun ki tann Papa-a èk ki aksèpté sa i di-a kay vini jwenn mwen.
Apwé sa, Jézi té ka alé toupatou an Galili, mé i pa té vlé alé an Joudiya, paski sé chèf Jwif-la té ka chaché mannyè pou té tjwé'y.
Mi, i la ka palé douvan tout moun, èk yo pa ka menm di anyen kont li! I sanm yo sav pou vwé sé li ki Mèsaya-a.
Yonn an sé Fawizyen-an ki té la-a sété Nikodimòs, nonm-lan ki té ja alé koté Jézi an tan ki pasé-a. I di sé lézòt-la,
Jézi di yo ankò, “Mwen kay alé èk zòt kay chaché mwen, mé zòt kay mò an péché zòt. Zòt pa sa alé koté mwen ka alé-a.”
Kilès an zòt ki sa di mwen ni péché? Si mwen ka di lavéwité-a, pouki zòt pa ka kwè mwen?
Yo mandé'y, “Koté'y?”
Jézi vin tann sa ki té fèt-la. Kon sa lè i jwenn nonm-lan, i di'y, “Ès ou kwè an Gason Lézòm-lan?”
Mé lézòt té ka di, “An nonm ki ni an vyé lèspwi andidan'y pa sa palé kon sa! Ki mannyè an vyé lèspwi kay sa fè moun ki avèg wè klè?”
Mé lè i tann nouvèl-la ki Lazaròs té malad, i wèsté koté i té yé-a pou dé jou ankò.
Lè Jézi wè'y ka pléwé èk mannyè sé Jwif-la ki té épi'y-la té ka pléwé, sa touché tjè'y, èk sa distwé'y an chay.
Mari Vidé Losyon Asou Pyé Jézi
Yo alé koté Filip, ki té sòti Bèfsayda an péyi Galili, èk yo di'y, “Misyé, nou vlé palé èk Jézi.”
pou'y té sa djéwi yo.”
Mwen ja kité yon ègzanp bay zòt, pou zòt sa fè menm bagay-la mwen fè bay zòt-la.
Jézi di yo, “Pa kité tjè zòt twakasé. Sé pou zòt kwè an Bondyé, èk sé pou zòt kwè an mwen tou.
Mwen ka di zòt sa atjwèlman, avan i fèt. Kon sa lè i kay fèt, zòt kay kwè mwen.
Yo pa té kay koupab si mwen pa té fè sé bagay sala anpami yo, sé bagay-la pyès moun pa janmen fè-a. Mé atjwèlman yo ja wè sé miwak-la mwen fè-a, yo hayi ni mwen ni Papa mwen.
Pou jis atjwèlman, zòt p'òkò mandé anyen an non mwen. Sé pou zòt mandé, èk lajwa-a zòt ni-an pa kay mantjé anyen, paski zòt kay wisivwè sa zòt mandé-a.
Sèvi pawòl lavéwité-a pou fè yo viv ba ou yonn, paski pawòl ou sé lavéwité.
Sété menm Kayafas sala ki té di sé chèf Jwif-la i té kay pli mèyè si yon sèl nonm mò pou tout sé lézòt moun-an.
Jézi di, “Wéyòm-lan mwen ka kondwi-a pa sòti an latè sala. Si mwen sété an wa ki ka kondwi an latè sala, sé disip mwen-an té kay goumen pou mwen. Yo pa té kay kité mwen tonbé an lanmen sé chèf Jwif-la. Non! Wéyòm-lan mwen ka kondwi-a pa sòti isi-a.”
Pilat fè yo ékwi on ékwiti mété asou kwa-a. Ékwiti-a di, “Sa Sé Jézi Nonm Nazawèt-la. Sé Li Ki Wa Sé Jwif-la.”
Yo mété kò Jézi andidan tonm-lan, paski i sété jou avan sabaf sé Jwif-la, épi tonm-lan té tou pwé.
Si ou pawdonnen péché moun, péché yo kay pawdonnen, mé si ou pa pawdonnen péché yo, péché yo pa pawdonnen.”
Lè yo fini manjé, Jézi di Simon Pita, “Simon gason Jan, ès ou enmen mwen pasé sé moun sala?”
Apwé i fin di yo sa, Bondyé mennen'y mouté an syèl paditan yo té ka gadé'y, épi on nwaj bawé'y, épi yo pa té sa wè'y ankò.
Épi lè yo tann dézòd sala, an latilyé moun asanblé. Yo té sipwi an chay paski yo té tann sé moun-an ki kwè an Jézi-a ka palé an langaj péyi yo chak.
Mé Bondyé fè'y wésisité épi i délivwé'y hòd lanmò-a, paski i té enposib pou pouvwa lanmò té tjenbé'y.
An chay moun kwè sa i té di yo-a épi yo té batizé. Menm jou sala apipwé twa mil (3,000) moun vini an gany sé moun-an ki kwè an Jézi-a.
Si ou fè sa, Bondyé kay wéfwéchi lèspwi'w épi i kay voyé Jézi Mèsaya-a i ja chwazi-a ba'w.
paski nou pa sa doubout palé sé bagay sala nou wè èk tann-an.”
Avan ou té vann tè-a, i té sa ou, épi apwé ou vann li, lajan-an sété sa ou pou'w té fè sa ou té vlé. Kon sa pouki ou désidé pou fè mové bagay sala? Sé pa bay nonm ou manti, mé sé bay Bondyé menm.”
Pita épi sé lézòt zapòt-la wéponn, yo di, “Sé Bondyé nou ni pou obéyi, sé pa nonm.
Épi yo mennen fo témwen ki di, “Nonm sala toujou ka palé kont lwa sé Jwif-la épi Kay-la ki pou Bondyé yonn-an.
An li denmen, i wè dé jan Izwayèl ka goumen. I alé mété lapé épi i di yo, ‘Kouté, zòt sé fwè ansanm, ki mannyè zòt ka goumen kon sa?’
‘Syèl sé koté mwen ka asid pou mwen kondwi,
Mé lè sé moun-an tann Filip, yo vini kwè Bon Nouvèl-la konsèné Jézi Kwi épi mannyè Bondyé ka kondwi sé moun li-an. Épi Filip batizé yo, nonm kon fanm.
Lè sala Filip koumansé épi menm sé pawòl-la i té ka li an lévanjil-la épi i di'y Bon Nouvèl-la konsèné Jézi.
Sòl wèsté déotwa jou an vil Danmaskòs épi sé moun-an ki kwè an Jézi-a.I alé dwèt an sé légliz sé Jwif-la épi i koumansé pwéché, ka di Jézi sé Gason Bondyé.
On jou bò twazè apwémidi i wè an vizyon. I wè an nanj Bondyé aklè douvan'y épi nanj-lan di, “Kòniliyòs!”
Kòniliyòs wéponn, i di, “Sété apipwé menm lè sala twa jou ki pasé bò twazè apwémidi, mwen té andidan kay mwen ka pwédyé. Menm lè-a, an nonm annèk pawèt douvan mwen épi had li té ka kléwé an chay.
“Mé mwen di, ‘Non, Senyè, mwen pa kay fè sa pyès! Kon yon Jwif mwen pa janmen manjé pyès manjé Bondyé pa ban nou pèwmisyon pou manjé.’
Kon sa yo kité Pita lajòl, mé gany sé moun-an ki kwè an Jézi-a té ka pwédyé èk tout fòs yo bay Bondyé pou li.
Kon sa apwé yo pwédyé épi wèsté san manjé, yo mété lanmen anlè tèt Sòl épi Bannabas épi yo voyé yo alé.
Magwé yo pa té jwenn pyès wézon pou té kondanné Jézi, yo mandé Gouvènè Pilat pou kondanné'y pou lanmò.
‘Mwen té fè'w kon an klèté pou sé moun-an ki pa Jwif-la
Pòl Épi Bannabas Déviwé Antiyòk An Péyi Siriya
tout sé moun-an ki pa Jwif-la mwen ja chwazi pou kò mwen-an.’
Timòfi Alé Épi Pòl Épi Saylas
Yo wèsté la, èk yo annèk santi an gwo twanblanntè ki soukwé lajòl-la jis an fondasyon, épi menm lè-a tout lapòt ouvè, épi tout sé chenn-an ki té anchenné sé pwizonnyé-a sòti.
Mé lè sé Jwif Tèsalonnika-a vin konnèt Pòl té pwéché pawòl Bondyé an vil Bèriya tou, yo alé la épi yo koumansé fè dézòd pou fè sé moun-an lévé kont Pòl ankò.
Mé lè yo tounen kont li épi yo koumansé di vyé bagay asou'y, i soukwé lapousyè ki asou had li ba yo épi i di yo, “Sé zòt menm ki kay péyé pou péché zòt. Mwen pa wèskonsab pou zòt ankò. Dépi atjwèlman mwen kay alé koté sé moun-an ki pa Jwif-la.”
Pòl di yo, “Ében, épi kilès batenm yo té batizé zòt?”
Dézòd-la simen an tout vil-la épi sé moun-an tjenbé Gayòs épi Aristakòs, dé jan Masédonnya ki té ka maché épi Pòl, épi yo kouwi mennen yo an gwo kay-la sé jan vil-la ka asanblé-a.
Lè nou jwenn li Asòs, nou anmasé'y abò batiman-an épi nou alé an vil Mitilin.
Nou alé jis tan nou dékouvè Saypròs épi nou pasé pa anba'y pou nou alé Siriya. Nou kòsté an vil Taya, koté yo té ni pou débatjé chay abò batiman-an, épi nou alé atè.
La té ni twaka an tout vil-la. Sé moun-an kouwi ansanm, yo tjenbé Pòl épi yo hédi'y dèwò Kay Bondyé-a. Menm lè-a, yo fèmé lapòt-la.
I vini épi i doubout a koté mwen épi i di, ‘Fwè Sòl, wè ankò!’ Épi menm lè-a mwen wè ankò épi mwen gadé'y.
An gwo roro lévé anpami sé Jwif-la, épi déotwa Fawizyen ki sété titja lwa sé Jwif-la doubout épi yo koumansé on chikann ki té byen cho. Yo di, “Nou pa jwenn pyès fòt èk nonm sala! Pitèt on nanj ében on lèspwi dwé palé ba li vwé!”
Sé Jwif-la Akizé Pòl
Apwé dé lanné pasé, Pòchyòs Fèstòs vini gouvènè laplas Filiks. Filiks menm té vlé sé Jwif-la kontan'y, kon sa i kité Pòl an pwizon.
Mé mwen pa ni anyen pou mwen sa ékwi bay Siza asou nonm sala. Mwen ja mennen'y douvan zòt tout, épi èspwèsman douvan ou, Wa Agripa. Apwé ou fin kwèsyonnen nonm sala, mwen dwé kay ni on bagay pou mwen sa ékwi asou'y bay Siza.
Yo té di Jézi Kwi ni pou soufè épi i kay pwèmyé moun pou wésisité, pou sa moutwé sé Jwif-la épi sé moun-an ki pa Jwif-la klèté-a.”
Van mové tan-an kontiné ka bat nou pli wèd toujou, kon sa an li denmen yo koumansé jété chay ki té abò batiman-an an dlo.
Lè nou fin chapé, nou vin apwann yo té ka kwiyé plas sala Malta,
Ou kay gadé èk gadé,
Mwen vlé wè zòt an chay kon sa zòt sa jwenn an bennédiksyon ki kay fè lafwa zòt vini fò.
Mé kon tjè'w épi tèt ou wèd otan-an, ou ka asanblé waj Bondyé kont kò'w asou jou sala lè tout moun kay konpwann mizi faché Bondyé faché épi mannyè jijman'y toujou dwèt-la.
Awa! Sa Bondyé di toujou vwé menm si tout moun sé an mantè. Kon lévanjil-la di,
Menm si an moun fè sa lwa-a di'y pou fè, sa pa vlé di moun sala dwèt épi Bondyé. Okontwè sa lwa-a ka fè sé sa: I ka fè moun sav yo sé péchè.
Paski si sé sa ki swiv lwa-a ki ka éwityé latè-a, ében, lafwa pa kay ni valè-a i sipozé ni-an, épi pwonmèt-la menm pa kay vo pa menm dé sou tjwiv.
Adan an mannyè Adanm té kon Jézi ki té vini pli ta-a.
Lè ou té èslav péché ou pa té anba pyès obligasyon pou éséyé fè sa Bondyé té vlé'w fè.
Mé mwen ka wè an kò mwen menm an lòt pwensip ki ka lévé ladjè épi pwensip-la ki an lidé mwen-an, épi i ja fè mwen pwizonnyé lwa péché-a ki ka twavay an lachè mwen-an.
Paski sé èspwa sala ki fè'y posib pou nou té sa sové. Mé èspwa nou ka wè pa èspwa pyès, paski ki moun ki kay mété èspwa'y adan bagay i ka wè?
Épi sé pa sa tousèl: Osi byen sé manmay Ribèka-a té ni yon sèl papa, sa sé Ayzak ki sé papa nou osi.
nou té kay détwi menm kon vil Sòdonm,
Mé mwen di, ès si sa vlé di yo p'òkò tann? Si, yo ja tann! Lévanjil-la di, “Konmisyon-an ja alé tout oliwon latè-a, épi pawòl-la ja wivé jik an bout latè-a.”
paski si Bondyé pa té bay sé bon bwanch-lan an chans lè yo fè mové, i pa kay bay zòt an chans nonplis.
Si kado-a sé pou wann yonn a lòt sèvis, ou sipozé fè'y. Si sé pou enstwi, ou sipozé enstwi.
Annou viv lavi nou pwòp kon moun ki ka viv an klèté. Sé pa pou zòt ka bwè wonm pou zòt toujou sou, ében antanmé tout sòt kalité malpwòpté. Sé pa pou zòt goumen ében jalou.
Anfen sa ou kwè konsèné sé bagay sala sé zafè'w épi Bondyé tousèl. An nonm kontan lè i sav bagay-la i fè-a bon, épi i menm pa ka santi koupab pou anyen i fè.
Mwen pa kay wèsté palé asou anyen ankò si pa sa Jézi ja sèvi mwen pou fè. Sé lézòt nasyon-an ka obéyi Bondyé apwézan paski yo tann pawòl-la mwen pwéché-a épi yo wè twavay-la mwen fè-a.
Di Anpliyatòs bonjou ban mwen. I sé bon jan mwen mwen kontan an chay kon nou manché an Senyè-a.
Bennédiksyon An Jézi
Bondyé chwazi sé sa ki pa ni pyès baka an latè sala épi sé sa yo kwè ki pa anyen-an pou i té sa détwi sa latè-a kwè ki enpòtan.
Mwen té ni pou swen zòt épi lèt. Mwen pa té sa bay zòt gwo manjé, paski zòt p'òkò té pawé pou sa. Épi jik toujou zòt p'òkò pawé pou li,
Mwen ja sèvi Apòlòs épi mwen menm kon an ègzanp pou moutwé zòt sé bagay-la mwen ka di-a. Sé pa pou zòt alé pli lwen pasé sa ki ékwi. Zòt pa sipozé mété lonnè asou yon moun épi hayi an lòt.
(-)
Sé sa mwen té ni pou di zòt asou kwèsyon sala, mé sé pa konmandé mwen ka konmandé zòt.
Mé an nonm ki mayé kay entéwésé an bagay latè-a, paski i vlé plè madanm li,
Ki moun ki kay fè twavay an sòlda épi sé li menm ki ni pou fouyé lanmen'y an pòch li? Ki plantè ki kay planté an jaden pou i pa manjé an sé fwi-a? Ki moun ki ka otjipé kabwit épi i pa kay bwè lèt kabwit-la?
Ni nou pa ni pou adowé fo bondyé, kon adan sé moun sala fè. Kon lévanjil-la di, “Sé moun-an asid pou manjé épi bwè, épi la yo koumansé dansé.”
Ou sa wè mwen ka éséyé pou plè tout moun an tout mannyè. Paski mwen pa ka gadé pou lavantay bay kò mwen, mwen ka gadé pou fè bon bay tout moun, kon sa yo pé sové.
Paski népòt lè ou manjé pen sala épi ou bwè diven sala, ou ka di moun ankò, Senyè-a ja mò. Fè sa pou jik lè Senyè-a déviwé.
La pa té kay ni an kò si tout té yon sèl mòso.
Sé moun-an ki ka palé an langaj étwanj-lan pa ka palé bay nonm mé sé bay Bondyé, paski pyèsonn pa sa konpwann yo. Pouvwa Lèspwi Bondyé ka fè yo palé lavéwité ki tjenn an sigwé.
Mé si Bondyé bay yonn an sé sa ki ka asid tou pwé-a an konmisyon, sa ki ka palé-a sipozé doubout palé.
Paski si moun ki ja mò pa ka wésisité, sa vlé di Jézi p'òkò wésisité nonplis.
Lè kò-a téwé, i sé an kò ki fèt épi lachè toubonnman. Lè i kay wésisité, i kay an kò Lèspwi Bondyé ja bay lavi. Menm kon la ni an kò ki fèt épi lachè, sé menm mannyè-a la kay ni yonn Lèspwi Bondyé ja bay lavi osi.
Pyèsonn pa sipozé twété'y akwèdi i pa anyen, mé pito sa zòt sipozé édé'y pou i sa kontiné voyaj li an lapé. Kon sa i kay viwé vini jwenn mwen, paski mwen ka èspéyé'y viwé épi sé lézòt fwè-a.
Pou byen di'w, an tjè nou menm nou santi akwèdi nou té ja kondanné pou mò. Mé sa té fèt pou moutwé nou an lison kon sa nou pa ni pou dépan asou kò nou, mé nou sipozé dépan asou Bondyé-a ki ka wésisité sa ki ja mò-a.
Twakasman Pòl An Vil Trowas
Pou nou menm, nou wifizé fè anyen an séwan ki kay fè nou hont si moun vini sav. Nou pa ka fè anyen pou kwennen moun ében pou mélé pawòl Bondyé. Okontwè lè nou pwéché lavéwité-a an gwan kon sa, tout nonm sa wè an konsyans yo menm sa nou yé an pwézans Bondyé.
Nou sav ki sa i yé pou wèspèkté Senyè-a, épi nou ka ankouwajé tout moun pou tounen vini jwenn Bondyé. Bondyé menm sav ki kalité moun nou yé, épi mwen ni èspwa zòt osi sav ki kalité moun nou yé.
Kay Bondyé-a Ki Vivan-an
Lè i chonjé mannyè zòt té ja pawé pou obéyi épi mannyè zòt wisivwé'y épi an chay wèspé, lanmityé'y pou zòt vini pli fò.
Mwen sav zòt ja pawé pou édé. Mwen ja bavadé konsèné zòt tèlman bay sé fwè èk sè-a ki an vil Masédonnya-a. Mwen ja di yo, dépi lanné pasé zòt ki an pawès Akéya té ja pawé pou édé. Épi mannyè zòt té ja pawé pou édé-a ja fè an chay di yo vlé édé osi.
Nou pa kay bavadé konsèné anyen nou pa ni dwa pou bavadé asou. Tout bavadé nou kay asou twavay-la Bondyé ja voyé nou fè-a, épi zòt sé tjò an twavay sala.
Si yo sa bavadé, nou sa bavadé osi. Mé kanmenm i kouyon an chay pou fè sa.
Kon sa mwen kay byen kontan pou dépansé tout sa mwen ni bay zòt, jik kò mwen osi. Ès si zòt kay enmen mwen mwens paski mwen enmen zòt otan-an?
Annou lévé non Bondyé pou tout tan èk pou tout tan! Amèn.
Mé pito yo fè sa, yo wè ki Bondyé té ja ban mwen twavay-la pou mwen sa pwéché Bon Nouvèl-la bay sé moun-an ki pa Jwif-la, menm kon i té bay Pita twavay-la pou pwéché Bon Nouvèl-la konsèné Jézi Kwi bay sé Jwif-la.
Magwé Bondyé kondanné tout moun ki pa té obéyi lwa sé Jwif-la pou lanmò, nou menm pa kondanné paski Jézi Kwi ja pwan modisyon-an ban nou lè i mò an plas nou asou kwa-a. Nou sav sa vwé paski lévanjil-la di, “Bondyé ja kondanné tout moun yo tjwé èk yo mété asou an pyé bwa.”
Ou ka swiv menm sé lwa sé Jwif-la ki ka di i ni jou, mwa, sézon èk lanné ki pli enpòtan pou ou pasé lézòt-la.
Kouté byen! Mwen Pòl ka di'w pou pa kité pyès moun sikonsayz ou. Si ou fè sa, sa vlé di Jézi Kwi pa vo anyen pou'w.
Si on moun kwè i tèlman gwo a lè i sé pa anyen, sé kò'y menm i ka kwennen.
Bondyé kay fè plan'y twavay lè lè-a wivé. I kay mennen tout bagay i fè ansanm, ni sa ki an syèl anho épi sa ki asou latè-a, épi Jézi kay mèt anho yo tout.
Apwézan, kon zòt manché an Jézi Kwi-a, magwé zòt té lwen Bondyé, Jézi ja mennen zòt pwé'y, paski san'y té koulé bay zòt.
Mannyè sala zòt épi tout ich Bondyé kay ni pouvwa pou konpwann mizi gwan lanmityé-a Jézi ni pou nou-an gwan.
Mé mwen asiwé zòt ja tann konsèné Jézi, épi kon zòt sé moun ki ka swiv li-a, zòt ja apwann lavéwité Bon Nouvèl-la konsèné li menm Jézi Kwi.
“Lévé, ou ki ka dòmi-an,
Zòt ki èslav sipozé wèspèkté mèt ou épi obéyi yo an tout bagay, épi fè twavay ou épi an bon tjè, menm kon ou sipozé fè sa Jézi di'w pou fè.
pou mannyè ou édé mwen simen Bon Nouvèl-la konsèné Jézi Kwi dépi pwèmyé jou-a ou té tann li-an pou jis apwézan.
ében mi sa mwen ka mandé'w: Sé pou'w ni menm lidé. Sé pou'w ni menm lanmityé pou yonn a lòt. Sé pou'w viv byen èk ni menm katjil èk yonn a lòt. Si ou fè tout sé bagay sala, ou kay fè tjè mwen kontan nèt.
Timòfi Èk Ipafrodaytòs
Kon sa mwen ka fè fòs kò mwen pou wivé an bout-la pou mwen sa genyen pwi-a. Pwi sala sé lavi étonnèl Bondyé ka kwiyé nou pou wisivwè paski nou kwè an Jézi Kwi.
Annou lévé non Bondyé, Papa nou, pou tout tan épi pou tout tan. Amèn.
La té ni an tan lè zòt pa té vlé swiv chimen Bondyé épi zòt té lèlmi'y paski zòt té ka fè épi katjilé an chay bagay ki mové.
Yo pa ka dépan asou Jézi ankò. Sé Jézi ki ka kondwi légliz-la épi légliz-la sé kò Jézi, li ki ka nouwi épi tjenn légliz-la ansanm, épi légliz-la ka pwofité menm kon Bondyé vlé'y pwofité.
Zòt ki èslav sipozé wèspèkté mèt zòt épi obéyi'y an tout bagay. Sé pa pou ou obéyi'y lè i ka véyé'w tousèl paski ou vlé yo kwè ou ka fè byen, mé fè twavay ou épi an bon tjè. Sa kay moutwé ki ou ka wèspèkté Senyè-a.
Nou toujou ka wimèsyé Bondyé Papa nou pou mannyè ou ka viv byen paski ou ni lafwa an Jézi Kwi, épi ou ka twavay wèd paski ou ni lanmityé an tjè'w, épi nou chonjé mannyè ou doubout fò paski ou sav ou kay viv an syèl pou tout tan épi Jézi Kwi Senyè nou.
Vwéman sé ou menm ki ban nou satisfaksyon épi sé ou menm ki fè tjè nou kontan.
Jézi Kwi Kay Vini
Ègzanminé tout sé konmisyon-an byen. Tjenbé sa ki bon
Mé la ni on bagay ki ka anpéché sa fèt apwézan èk ou sav ki sa i yé. Lè lè-a vini, nonm méchan-an kay pawèt.
Pa twété'y kon lèlmi'w mé fè'y sav sa i ka fè-a pa bon, menm kon ou kay vèti on fwè.
Anpami yo sé Iménéyòs èk Alèkzanda. Mwen ladjé yo an lanmen Satan. Sa kay moutwé yo an lison paski yo pa sipozé palé kont Bondyé.
Osi byen madanm yo, sé pou yo sé moun ki méwité wèspé, sé pa pou yo malpalan, mé sé pou yo sé moun ki ni bon lidé ki nèt épi fò. Épi sé fo yo onnèt an tout bagay.
Twavay sala Bondyé ba'w pou fè-a, sé pou ou mété tout lidé'w èk tout kouway ou asou'y, pou tout moun wè pwogwé'w.
Kwèsyon Konsèné Èslav
(1-2) Mwen Pòl ka ékwi lèt sala bay Timòfi, gason-an mwen kontan an chay-la. Bondyé fè mwen an zapòt Jézi Kwi pou pwéché konsèné lavi étonnèl-la i ja pwonmèt tout sa ki kwè an Jézi Kwi-a.
I sé paski mwen ka pwéché Bon Nouvèl-la ki fè mwen ka soufè kon sa, épi mwen jik anchenné menm kon an nonm ki fè an mové kwim. Mé ou pa sa anchenné pawòl Bondyé.
yo pa kay ni pyès natiwèl, yo pa kay pawdonnen lézòt, yo kay malpalan, yo pa kay sa konpòté kò yo byen, yo kay bwital, yo pa kay ni pyès wèspé pou sa ki bon,
Épi lè ou ka vini, mennen gòl-la mwen té kité lakay Kapòs-la an vil Trowas. Mwen vlé ou mennen sé liv-la osi, èspwèsman sé sa ki fèt épi lapo zannimo-a.
Yo ka di yo konnèt Bondyé, mé an mannyè yo ka viv-la, yo ka moutwé yo pa konnèt Bondyé pyès. Yo ka sivotjé moun épi yo dézobéyisan, èk yo pa sa fè anyen ki bon.
Dènyé Pawòl Pòl Pou Titòs
Bon, fwè mwen, fè mwen favè sala an non Senyè-a. Fè mwen ni lajwa an tjè mwen kon on fwè an Senyè Jézi Kwi té kay fè.
Ou enmen wè moun fè sa ki dwèt èk ou hayi wè moun fè sa ki pa bon.
mé ou onnowé'y èk ou lévé non'y menm kon on wa.
pa fè tjè wèd menm kon gwan gwanpapa lontan zòt té fè
Bondyé palé an lòt koté an lévanjil-la konsèné sa, i di, “Sé moun sala pa kay janmen antwé an tè-a koté mwen té kay fè yo pozé-a.”
Pa Tounen Do Bay Jézi
Pyèsonn pa sav kilès ki té manman'y ében papa'y ében kilès ki té jennenwasyon'y. Pyèsonn pa té konnèt koté i té fèt ében ki tan i té mò. I sé menm kon Gason Bondyé-a, i wèsté an pwèt pou tout tan.
Dépi atjwèlman èk pou tout tan, i sa sové tout moun ki pasé an li pou vini jwenn Bondyé, paski i ka viv pou tout tan pou'y sa plédé èk Bondyé pou lapéti yo.
dépi pli piti-a pou wivé pli gwan-an.
Paski Jézi Kwi pa té antwé adan tant-lan nonm té fè bay Bondyé-a, ki sété mòdèl sa ki an syèl-la. I antwé an syèl menm èk i douvan Bondyé pou lapéti nou.
Sé sa Senyè-a di.”
mwen pa kay plè épi'y pyès.”
Sété paski Moziz té ni lafwa an Bondyé ki fè i té kité Éjip san i té pè waj wa-a. Sé akonmsi i té wè Bondyé-a pyèsonn pa ka wè-a, èk i wifizé pou déviwé Éjip.
Lè Bondyé ka kowijé nou, sa ka fè nou lapenn, i sé pa an bagay pou fè nou kontan. Mé apwé i kowijé èk pini nou, nou ka wè sa sété an bon bagay pou nou. Nou ka ni lapé an tjè nou paski nou ka viv yon lavi ki dwèt.
Ki sa pyèsonn sa fè mwen?”
Sé pa pou'w kité pasyans-lan ou ni-an janmen vini fèb, mé sé pou'w kité pasyans kontiné twavay andidan'w pou'w sa vini moun ki san fòt, byen doubout, san mantjé anyen.
Sipozé dé nonm antwé an kay-la koté zòt asanblé-a, yonn wich èk byen abiyé, èk i ni an bag lò an dwèt li, mé lòt-la mal èk i ni an had déchiwé anlè'y.
Nou ka mété bwid an djòl chouval pou nou fè yo obéyi nou. Èk nou ka sèvi bwid sala pou fè yo alé koté nou vlé.
Sé pou'w ni lapenn, hélé fò èk pléwé. Sé vonmyé ou pléwé pito ou wi, vonmyé ou ni lapenn pasé tjè kontan.
Pa obliyé, Ilaydja sété an nonm menm kon nou. I té pwédyé wèd pou lapli pa tonbé, épi lapli pa tonbé pou twa lanné é dimi.
Bondyé té ja chwazi Jézi avan latè épi syèl sala té fèt, mé Bondyé wévélé'y ban nou an sé dènyé tan sala pou lapéti zòt.
Yo mantjé tonbé paski yo dézobéyi pawòl Bondyé. Kanmenm sé sa Bondyé té ja désidé.
Lè moun fè'w sa ki pa bon, sé pa pou ou fè yo menm bagay-la déviwé. Lè yo ensilté'w, sé pa pou ou ensilté yo déviwé, mé mandé Bondyé pou benni yo pito. Sé pou sa Bondyé té kwiyé'w pou ou sa jwenn an bennédiksyon.
Ou sipozé kontan si moun ka ensilté'w kon ou ka swiv Jézi-a, paski Lèspwi Bondyé-a ki ni tout pouvwa-a ja ka viv andidan'w.
Sé mwen Simon Pita, ki sé an sèvant épi zapòt Jézi Kwi, ki ka ékwi lèt sala bay sé sa ki ja wisivwè an lafwa ki menm kon sa nou ni-an. Épi nou twouvé lafwa sala paski Jézi Kwi, ki sé Bondyé nou épi sovè nou, bon an chay, épi i ka fè tout bagay dwèt.
Bondyé kondanné vil Sòdonm épi Gomòra. I kité yo bwilé jik tan yo fè sann. I fè sa pou vèti sé moun-an, pou moutwé yo ki sa ki kay wivé sé sa ki dézobéyi'y-la.
Kon tout bagay kay détwi an mannyè sala, ki kalité lavi ou sipozé viv? Vwéman ou sipozé viv lavi ki nèt épi viv bay Bondyé tousèl,
Mé si an moun obéyi pawòl Bondyé, nonm sala vwéman ja plen épi lanmityé Bondyé. Sa sé mannyè-a nou sa sav si nou manché pou vwé an Bondyé.
Sé bon jan mwen-an mwen kontan an chay-la, apwézan nou sé ich Bondyé. Nou pa fini sav ki mannyè nou kay yé, mé nou sav lè i kay viwé, nou kay menm kon li, paski nou kay wè'y menm kon i yé-a pou vwé.
Yo sé sa latè-a épi latè-a ka kouté yo paski yo ka palé langaj latè-a.
Moun-an ki ka kwè an Gason Bondyé-a ja aksèpté témwenyaj sala an tjè'y menm. Moun-an ki pa kwè-a ja fè Bondyé gadé kon an mantè, paski i p'òkò kwè an témwenyaj-la Bondyé ja bay konsèné Gason'y-lan.
Dènyé Pawòl
Fo Titja Épi Sa Ki Kay Wivé Yo
Jan di tout sé vizyon-an i té wè-a. I ja ékwi pawòl Bondyé, èk Jézi Kwi menm moutwé'y sé pawòl sala sé lavéwité.
Mé la ni on bagay ou ka fè ki bon: Ou hayi sé mové bagay-la sé Nikolayt-la ka fè-a, èk mwen menm hayi sa yo ka fè-a tou.
Épi mwen kay bay moun-an ki genyen batay-la étwal-la yo ka kwiyé étwal lé bonmaten-an.
Sé pou tout moun ki ni zòwèy kouté sa Lèspwi Bondyé ka di sé moun Bondyé-a ki an sé légliz-la!”
Mé la pa té ni pyès moun an syèl-la ni an latè-a ni koté sé mò-a yé-a ki té vo pou té ouvè liv sala èk pou té gadé andidan'y.
Lè sa fini, Ti Mouton-an ouvè liv-la koté i té kachté twazyenm koté-a. Èk mwen tann vwa twazyenm bèt vivan-an èk i di, “Vini!” Mwen gadé, èk ki sa mwen ka wè pasé an chouval nwè! Èk moun-an ki té asou chouval sala té ni an balans an lanmen'y.
Yo di,
Étwal-la ouvè djòl twou-a, épi menm lè-a an pil lafimen sòti an twou-a, menm kon lafimen ki sòti adan an gwo fou difé. La té ni tèlman lafimen an lézè-a, sòlèy-la épi syèl-la vini nwè.
Kon sa mwen alé èk mwen di nanj-lan pou ban mwen ti liv-la. Nanj-lan di mwen, “Mi, pwan ti liv-la èk manjé'y. I kay dou an bouch ou menm kon siwo myèl, mé lè i wivé andidan bouden'w, i kay anmè kon fyèl.”
lè ou kay jijé sé moun-an ki ja mò-a.
I ni an pil waj paski i sav i pa wèsté djè tan ankò.”
Pyès sé moun sala pa té janmen kouwi vyé lavi. Yo té ja tjenbé kò yo nèt pou Bondyé yonn. Yo ka swiv Ti Mouton-an tout koté i alé. I té achté yo anpami sé moun latè-a. Yo sé pwèmyé konpanni moun yo té mété asou koté kon an kado bay Bondyé èk Ti Mouton-an.
Twavay ou dwèt èk yo sé lavéwité.
Chalè sòlèy-la té ka bwilé moun. Yo jiwé Bondyé ki té ni pouvwa asou sé modisyon sala épi yo pa té dakò pou tounen hòd péché yo pou té sa lévé non Bondyé.
Nanj-lan di mwen ankò, “Dlo-a ou wè-a koté fanm vyé lavi-a asid-la ka wépwézanté an pil péyi, moun, nasyon épi sa ki ka palé diféwan langaj.
èk mawi mwen pa mò.
Sé li ki toujou ka palé lavéwité-a.
Moun-an Ki Té Anlè Chouval Blan-an
Népòt moun ki pa ni non'y ékwi an liv lavi étonnèl-la, yo pwan'y èk yo jété'y an létan difé-a.
Nanj-lan moutwé mwen lawivyè dlo-a ki ka bay moun lavi étonnèl-la. Dlo-a ka kléwé menm kon kwistal. I ka sòti anba gwan chèz-la koté Bondyé èk Ti Mouton-an ka kondwi-a.
